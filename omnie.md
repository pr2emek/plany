---
layout: default
title: O mnie
permalink: /omnie.html
---

Cześć! Miło, że tu jesteś.

Mam na imię Przemek i prowadzę WalizkaPlanow – stronę dla tych, którzy lubią wiedzieć, gdzie iść… zanim zgubią się w nowym mieście (z premedytacją lub przez przypadek). Mam trochę ponad 30 lat, ale jeszcze sporo czasu do czterdziestki. Na co dzień jestem mężem, tatą dwóch świetnych córek i człowiekiem, który zdecydowanie zbyt często przegląda promocje na bilety lotnicze „w razie gdyby coś się trafiło”.

Lubię latać – to dla mnie zawsze początek czegoś ekscytującego. Ale jeszcze bardziej lubię to, co dzieje się po wylądowaniu: poznawanie miast na piechotę, chłonięcie atmosfery, zapachy z lokalnych knajpek i to uczucie, kiedy skręcisz w niepozorną uliczkę i nagle znajdujesz coś, czego nie było w żadnym przewodniku.

Nie jestem typem podróżnika, który wstaje o 5 rano, żeby "odhaczyć" 10 atrakcji przed lunchem – ale lubię mieć plan i oczywiście wstaję o 5 rano. Zwłaszcza kiedy podróżuję z rodziną. Z dziećmi każda wyprawa to mała logistyka ekspedycyjna: coś ciekawego, coś z piaskiem albo placem zabaw, coś do zjedzenia, najlepiej zanim wszyscy zrobią się głodni. I coś, co zostanie w pamięci – nie tylko na zdjęciu.

Właśnie dlatego stworzyłem tę stronę. Znajdziesz tu gotowe trasy zwiedzania (takie, które naprawdę da się przejść z dziećmi albo z kapryśną pogodą), miejskie przewodniki, wskazówki transportowe, kulinarne polecajki i miejsca, które po prostu dobrze wyglądają na zdjęciach – no bo czemu nie?

WalizkaPlanow to mój sposób na dzielenie się tym, co sprawdzone, przetestowane i podane w przystępny sposób – bez nadęcia, za to z odrobiną luzu, mapą (telefonem) w kieszeni i wygodnymi butami.
